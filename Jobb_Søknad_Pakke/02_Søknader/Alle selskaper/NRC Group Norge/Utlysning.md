# Innholdsprodusent
**NRC Group Norge**

*   **Frist:** 05.12.2025
*   **Ansettelsesform:** Fast
*   **Sted:** Lysaker
*   **Kontakt:** Bim Cornelia Kase (98 63 79 67)

## Om stillingen
Vil du utvikle deg innen kommunikasjon?
NRC Group er landets mest ambisiøse infrastrukturutbygger og vi tar på oss stadig flere komplekse prosjekter. Til dette trenger vi modige medarbeidere som tør å skape fremtiden sammen med oss. Vi ser nå etter en som har relevant erfaring innen kommunikasjon, til rollen som innholdsprodusent.

Det skal være både gøy og lærerikt å gå på jobb. Enda morsommere blir det når arbeidsoppgavene du jobber med er meningsfylte, tempoet høyt og kollegaene du jobber med er opptatt av at dere skal lykkes sammen. Som ny i NRC Group blir du tatt imot med denne grunntanken fra dag én.

**Hva går jobben ut på?**
Du liker å bruke ulike former for verktøy for å få frem budskapet, enten det er å skrive tekster, ta bilder, filme eller lage innhold til sosiale medier. Du vil ha ansvaret for våre sosiale mediekanaler, bidra i employer branding arbeidet og synliggjøre alt det spennende arbeidet som gjøres i prosjektene. Som Innholdsprodusent hos oss, håper vi du trives med å finne de gode historiene, ute i prosjektene våre og blant gode kollegaer. Vi håper du er nysgjerrig og kreativ, en som tar ansvar og lener deg frem, og opptatt av at vi lykkes som lag.

**Arbeidsoppgaver:**
*   Forvaltning av våre sosiale mediekanaler
*   Være tett på prosjektene for å synliggjøre alt det spennende arbeidet som skjer
*   Bidra til internkommunikasjon og videreutvikling av vår digitale plattform Workvivo
*   Forvalte og utvikle nettsidene sammen med gode kollegaer i Sverige og Finland
*   Være en støtte til prosjektene og ledelse innen intern- og eksternkommunikasjon
*   Produsere engasjerende innhold som treffer vår målgruppe

**Vi ser etter deg som har:**
*   Relevant utdanning og arbeidserfaring
*   God rolleforståelse og integritet
*   Evne til å jobbe selvstendig og ha høy gjennomføringsevne
*   Lyst og evne til å samarbeide på tvers av fag og nivå
*   Liker å skrive og utforme gode budskap, på norsk og engelsk
*   Lyst til å være en del av et Nordisk kommunikasjonsteam

**Vi ønsker også at du:**
*   Har grunnleggende kunnskap om foto og videoredigering
*   Er komfortabel med å poste i sosiale medier og har innsikt i trender
*   Bruker data som grunnlag for forbedring
*   Er modig, nysgjerrig og løsningsorientert
*   Er god til å lytte, se løsninger, og har god evne til å bidra positivt og konstruktivt til et godt arbeidsmiljø

**Hva vi tilbyr:**
*   En spennende arbeidshverdag med stor variasjon
*   Støtte til utvikling, både personlig og faglig
*   Godt arbeidsmiljø med ulike arrangementer i løpet av året
*   Et nordisk team med erfarne og dyktige kommunikasjonskolleger
*   Et selskap som bygger med mening og som skal vokse

Link: https://www.finn.no/job/ad/436956165

