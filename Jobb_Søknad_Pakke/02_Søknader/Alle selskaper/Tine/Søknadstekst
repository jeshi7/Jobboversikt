Junior UX designer
Vil du være med å forme fremtidens digitale kundeopplevelser hos en av Norges mest kjente merkevarer?
TINE søker en nysgjerrig og initiativrik junior UX-designer som brenner for å skape gode opplevelser for våre kunder og interne brukere, og som vil bidra til løsninger som forenkler arbeidsprosesser, styrker salget og skaper verdi for hele TINE.

Som UX-designer i TINE blir du en del av et fagmiljø som jobber for å løfte TINEs digitale tjenester til neste nivå. Du vil være med på å utvikle og forbedre brukeropplevelsene i løsninger som TINE handel, Skolelyst og TINE kjøkken, og jobbe tett sammen med andre designere, produktledere og utviklere i tverrfaglige team.

Du får ansvar for konkrete designoppgaver gjennom hele prosessen, fra innsikt og idé til ferdig løsning, og blir en viktig del av arbeidet med å skape verdi både for kundene våre og for TINE.

Du vil tilhøre avdeling Brukeropplevelse, som er en del av avdeling Kundereiser i Kommersielt område. Her får du bidra i et miljø som jobber helhetlig med å forstå brukerne, designe gode løsninger og sikre at TINEs digitale flater gir både mening og målbare resultater.

 

Arbeidsoppgaver:
 

Brukerinnsikt og testing

Du vil være med på å kartlegge brukerbehov og ha ansvar for å gjennomføre brukertester og andre innsiktsaktiviteter som gir dyp forståelse av både kunder og interne brukere.
Du vil fasilitere innsiktsprosesser og evaluere løsninger gjennom prototyping og testing, slik at vi kontinuerlig sikrer at designbeslutningene våre er basert på reelle behov og at de faktisk skaper verdi.
 

Design og konseptutvikling

Du vil ha ansvar for å oversette kundeinnsikt og data til konkrete løsningsforslag som skaper verdi for både brukerne og TINE.
Gjennom workshops og samarbeid i tverrfaglige team vil du utforske ideer, visualisere konsepter og utforme digitale skisser og prototyper i Figma.
Du vil være ansvarlig for å teste løsninger med faktiske brukere for å sikre at vi løser de riktige problemene på riktig måte, og sikre at løsningene våre er både brukervennlige og forretningsmessig gode.
Du vil ha ansvar for å videreutvikle og bruke TINEs designsystem (KREM) for å sikre en helhetlig og effektiv designprosess.
Du vil bidra til at våre løsninger følger kravene til universell utforming.

Samarbeid og implementering

Du vil jobbe tett med utviklere og produkteiere i produktteamet for å sikre at designet blir implementert slik det er tenkt, og at den endelige løsningen ivaretar ønsket brukeropplevelse og kvalitet.
Du vil også få mulighet til å bidra til utviklingen av designmiljøet i TINE ved å dele erfaringer, lære av kolleger og ta del i faglige initiativer som styrker kompetansen i organisasjonen.
 

Kvalifikasjoner:

Utdanning på masternivå eller lignende innen UX-design, interaksjonsdesign, produktdesign eller andre relevante utdanningsløp
Minimum 1 års praktisk erfaring med UX-design
Sterk portefølje hvor fremgangsmåter, prototyper, metoder og designbeslutninger presenteres.
Erfaring med bruk av design- og prototypeverktøy som Figma
Erfaring med innsiktsmetoder som intervjuer, observasjon og enkle spørreundersøkelser
Kunnskap om UX-prinsipper og universell utforming (WCAG)
Gode kommunikasjons- og presentasjonsferdigheter hvor du effektivt får kommunisert designvalg med både tekniske og ikke-tekniske personer.
 

Personlige egenskaper:

Brukerorientert og empatisk
Strukturert og selvgående
Nysgjerrig og læringsvillig
Gode samarbeidsevner i tverrfaglige team
Kommuniserer klart og visuelt
Gode norskferdigheter, både muntlig og skriftlig
 

Hvis du vil være junior UX-designer hos oss så vil vi gjerne høre fra deg! Vitnemål og karakterutskrifter fra både avsluttet og pågående utdanning samt evt. attester, lastes opp når du har etablert en profil i vårt rekrutteringssystem.  I forkant av ansettelse vil det kunne bli foretatt en bakgrunnssjekk for å verifisere opplysninger som fremgår av CV og tilgjengelig dokumentasjon. Bakgrunnssjekken er tilpasset stillingens karakter og gjennomføres etter samtykke. Nærmere informasjon vil bli gitt.

 

Tittel:  Junior UX designer
Sted:  OSLO, NO, 950
Søknadsfrist:  26/11/2026
