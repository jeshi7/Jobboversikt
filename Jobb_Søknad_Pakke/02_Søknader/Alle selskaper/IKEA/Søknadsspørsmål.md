# Svar på søknadsspørsmål (IKEA)

### Fortell litt om hvorfor ønsker du å jobbe på IKEA? *

Egentlig er det ganske enkelt: Jeg liker måten dere tenker på. Det skal funke for alle, ikke bare for de få. Etter mange år i servicebransjen vet jeg at gode verdier ikke bare er noe man skriver på veggen, det er noe man gjør. Jeg har lyst til å jobbe et sted der det er lov å være seg selv, men der vi også løfter i flokk. Jeg er ikke typen som sitter stille; jeg må ha action. Og på IKEA skjer det jo alltid noe. Jeg har lyst til å være en av dem som sørger for at folk går ut døra litt blidere enn da de kom inn.

### Vi vil gjerne vite litt mer om deg. Hvilke erfaringer og personlige egenskaper vil du ta med deg inn i en jobb på IKEA? *

Etter ti år i servicebransjen lærer man seg én ting: Å se løsninger før problemene oppstår. Seks år på Plaza har nok "ødelagt" meg litt på den måten – jeg klarer ikke å la være å fikse ting. Hvis en kunde ser forvirret ut, må jeg bare spørre. Hvis køen vokser, må jeg bare jobbe fortere. Det sitter i ryggmargen. Jeg har også vært gründer og jobbet i barnehage, så jeg er vant til å ta ansvar når ting koker. Jeg er nok en klassisk "fikser". Gi meg en oppgave – kasse, lager, restaurant – så løser jeg den. Jeg trenger ikke detaljstyring, jeg trenger bare å vite hva som haster mest.
