# Varehusmedarbeider (Åpen søknad / Talentbase)
**IKEA**

*   **Frist:** Åpen søknad
*   **Ansettelsesform:** Deltid
*   **Sted:** Billingstad
*   **Kontakt:** ikea.recruitment.no@ikea.com

## Om stillingen
**Jobb-ID:** 184620

IKEAs visjon er å skape en bedre hverdag for de mange menneskene. For mange er en deltidsjobb hos oss starten på en lang IKEA-karriere. Du blir kjent med den spennende hverdagen vår i varehuset, verdigrunnlaget vårt, hvordan vi jobber med bærekraft og vårt syn på mennesker og samfunnet.

**HVA GJØR JEG I EN JOBB PÅ IKEA?**
Medarbeidere på IKEA har mange ulike arbeidsoppgaver. Den viktigste oppgaven din vil være å møte kundene våre med et "hej" og et smil. Du gir gode råd, svarer på spørsmål, og sørger for at de som besøker oss får en skikkelig god handleopplevelse. Varepåfyll og rydding er også en viktig del av jobben. Mange medarbeidere står i kassa eller bak disken for returnering av varer. Vi trenger også deg som liker å stå på kjøkkenet eller som vil servere mat til sultne kunder i restauranten. For enkelte starter dagen grytidlig for å gjøre varehuset klart til åpning. Vareleveranser skal på rett plass og kundeordre skal plukkes til utlevering.

**HVEM ER DU?**
På IKEA trenger vi alle typer folk, til alle typer jobber. Som varehusmedarbeider ser vi spesielt etter deg som er serviceinnstilt, lærevillig, nysgjerrig og allsidig. Du må trives i et varehus som myldrer av folk og motiveres av å gi kundene akkurat det de ønsker seg ut av sitt besøk på IKEA.
Hos oss er det ofte travelt og du bør like høyt tempo samtidig er det rom for å lære mye nytt og "fika" med gode kolleger.

Når du jobber på IKEA er din viktigste oppgave å sørge for at hver enkelt kunde får akkurat det de ønsker seg ut av sitt besøk hos oss, uansett hvor på varehuset du jobber.

**ANNEN INFORMASJON OG KONTAKT OSS**
Dette er ikke en vanlig stillingsutlysning for en ledig jobb. Hvis du velger å "søke", betyr det at du legges inn i det vi på IKEA kaller en talentbase. Det betyr at du ligger i en base med andre kandidater som kunne tenke seg å jobbe hos oss.

Skriv et søknadsbrev som forteller hvorfor du har lyst på og passer til en jobb hos oss og legg også ved CV'en din (skriv på norsk, fordi vi kommuniserer med kundene våre på norsk). Rekutteringsteamet til IKEA vil så vurdere deg og kontakter deg hvis det dukker opp en ledig stilling vi tror du passer til.

**Din vinkel:**
Trekk frem servicebakgrunn fra hotell og barnehage - IKEA leter etter noen som "møter kundene med et hej og et smil". Emfaser at du trives med høyt tempo og varierte oppgaver. Vis at du er lærevillig og allsidig - de trenger "alle typer folk, til alle typer jobber". Vektlegg at du kan jobbe selvstendig men også i team. Kort sagt: servicementalitet + fleksibilitet + lærevillighet.

Link: https://jobs.ikea.com/no/jobb/billingstad/apen-s%C3%B8knad-som-varehusmedarbeider-pa-ikea-talentbase/24107/46886227072

